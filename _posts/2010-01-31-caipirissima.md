---
layout: post
title: Caipirissima
language: sv
---

Jag älskar rom och drinkar som är baserade på detta sockerrörsdestillat. Jag tycker så mycket om det att jag ibland byter ut basspriten i andra drinkar mot just rom. Ikväll blev det en variant på [Caipirinha] [1], Brasiliens nationalcocktail.

Caipirinhan föddes på den brasilianska landsbygden för många år sedan. Den ska blandas med [cachaça] [2] som är en spritdryck gjord på sockerrör men som alltså inte är rom. I Brasilien finns det tusentals tillverkare av denna dryck men det är få som hittar till Sverige och Systembolaget.

Byter vi ut cachaçan mot ljus rom får vi en variant som är mins lika god - Caipirissima. Jag rekommenderar [Havana Club Añejo 3 Años (nr 568)] [3]. Följande recept har jag hämtat från Dale Degroffs bok [The Essential Cocktail] [4]. Allra helst njuter man den en varm sommardag, men den är god en kall januarikväll också.

## Recept

* En lime delad i fyra klyftor
* 2-3 teskedar socker (eller 3 cl sockerlag)
* 6 cl ljus rom

Lägg limeklyftorna i ett lågt glas och strö över socker. Muddla för att pressa ut juicen och oljan. Fyll på med krossad is och rom - rör om och servera.

![](/images/caipirissima.jpg)

Foto: [Sanna Lund][5]

[1]: http://en.wikipedia.org/wiki/Caipirinha
[2]: http://en.wikipedia.org/wiki/Cachaça
[3]: https://www.systembolaget.se/dryck/sprit/havana-club-anejo-56801
[4]: https://www.goodreads.com/book/show/3275567-the-essential-cocktail
[5]: http://sannalund.se
