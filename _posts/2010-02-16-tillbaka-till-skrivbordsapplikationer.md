---
layout: post
title: Tillbaka till skrivbordsapplikationer
tags: archived
---
Idag använder jag webben på ett helt annat sätt än för 10 år sedan. De flesta av de applikationer jag  använder har flyttat ut på Internet. E-post, kalender och att göra-listor är några exempel. Det finns dock några nackdelar med att köra dessa i webbläsaren. De tar upp plats med flera tabbar och man kan inte nyttja OS X Exposé-funktion för att få en översikt. Jag saknar också att ha en Dock-ikon med med statusinformation, som till exempel antalet olästa e-brev.

![](/images/dock.jpg)

[Platsspecifika webbläsare] [1] kallas lösningen på problemet och till Macen har vi Mozillas [Prism] [2] och Todd Ditchendorfs [Fluid] [3] att välja på. Dessa program hjälper dig att skapa en skrivbordsapplikation av valfri webbsida. Fluid och Prism är ganska likvärdiga i funktionalitet men bygger på olika renderingsmotorer - WebKit respektive Gecko.

Efter installationen går man till väga på mer eller mindre samma sätt för att skapa sina applikationer:

* Skriv in en URL
* Välj vart applikationen ska hamna
* Välj en ikon

Nu är det bara att dra programmet till Dockan och använda det som vilken annan skrivbordsapplikation som helst. Du kan till exempel få det att starta när du loggar in genom att dra det till _Startobjekt_ under _Systeminställningar > Konton_ eller dra nytta av Spaces-funktionen i Snow Leopard.

Om man [googlar] [4] lite är det inte svårt att hitta [läckra ikoner] [5] till sitt favoritprogram.

[1]: http://en.wikipedia.org/wiki/Site-specific_browser
[2]: https://mozillalabs.com/en-US/prism
[3]: http://fluidapp.com
[4]: http://www.google.com/search?q=fluid+OR+prism+icons
[5]: http://www.flickr.com/groups/fluid_icons/pool
