---
layout: post
title: Mindre prylar
---

Jag är prylgalen! Det kan vara mobiltelefoner, radiostyrda bollar eller en våg som twittrar min vikt. Är det en pryl är chansen stor att jag vill ha den.

Jag är väl medveten om min last och har med tiden kommit fram till att jag inte blir lyckligare av köpa fler saker. Ändå är det svårt att motstå frestelsen när det släpps en ny pryl som väcker vill-ha-begäret.

Jag försöker så gott jag kan och har upptäckt flera fördelar med att äga mindre saker:

* Jag får mer pengar över till sådant jag tycker är viktigare och roligare.
* Det är lättare att hålla rent hemma.
* Med färre prylar kan jag i stället satsa på kvalité.

Hur gör jag då för att minimera antalet prylar? Till att börja med försöker jag minimera mina inköp. Ett smart tips är att vänta ett tag, till exempel en månad, från det att man får en köp-impuls tills att man faktiskt gör köpet. Ofta har ha-begäret släppt när det gått 30 dagar.

Jag försöker också rensa bland befintliga prylar. Här är några tips:

* Släng om det är trasigt eller oanvändbart.
* Sälj på Blocket eller Tradera.
* Skänk till välgörenhet.
* Ge till någon du tycker om.
* Hitta nytt liv: till exempel kan en gammal sliten t-shirt gå bra att träna i.

För ett par veckor sedan slipade jag och Sanna upp våra knivar och några av dem har fått nytt liv i sommarstugan. Även mina gamla träningsskor är nu permanent bosatta i Sommarbo. I stället för att sälja iPaden på Blocket gav jag den till svärmor, som blev överlycklig.

Nästa gång du har långtråkigt, passa på att rensa upp i garderober och förråd!
