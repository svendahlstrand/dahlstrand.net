---
layout: post
title: Sidecar
---
Sidecar hör till den skara klassiska cocktails som inte föddes i Amerika. Den ska enligt David A. Embury ha skapats, av en vän till honom, under andra världskriget på en bar i Paris. Embury påstår också att cocktailen har fått sitt namn efter en stamkund som blev körd till baren i just en sidovagn.

Tyvärr lär vi aldrig få veta säkert hur det gick till. Hur som helst har pappan till Sidecar antingen inspirerats av eller varit helt ovetandes om en Brandy Crusta.

Denna cocktail hittar vi så långt tillbaka som 1862 i Jerry Thomas "The Bar-Tenders Guide":http://www.artofdrink.com/jerry-thomas/pg14.php. En Brandy Crusta skakas ihop med sockerlag, Bokers bitter, brandy, Curaçao och citronjuice. Thomas beskriver också hur serveringen ska gå till: i ett cocktailglas med sockerkant och citronskal i. Inte helt olikt den drink du får när du beställer en Sidecar idag.

!/images/sidecar.jpg!

h2. Recept

Att en Sidecar ska innehålla konjak, citronjuice och Cointreau kan nog de flesta hålla med om men när det kommer till proportionerna är det inte lika klart. Men faktiskt så är det så att det recept som är rätt är det som passar ditt val av konjak och din smak allra bäst. Därför presenterar jag här några varianter och rekommenderar dig att prova dig fram tills du hittar din favorit.

h3. Gary Regan från The Joy of Mixology

* 4 1/2 cl konjak
* 3 cl Cointreau
* 1 1/2 cl citronjuice
* citrontwist, för garnering

Skaka och sila upp i ett kylt cocktailglas med sockerkant. Lägg till garneringen.

h3. Dale Degroff från The Essential Cocktail

* 4 cl konjak
* 2 cl citronjuice
* 2 cl Cointreau
* socker
* apelsin

Förbered ett cocktailglas genom att doppa det i först apelsinjuice och sen socker, för att få en fin kant. Blanda sedan konjak, citronjuice och Cointreau i en shaker, fyll på med is och skaka väl. Sila upp i cocktailglaset och garnera med en bit apelsinskal.

h3. Harry McElhone från Största cocktailboken

* 3 cl konjak
* 3 cl Cointreau
* 3 cl citronjuice

Skakas med is och silas i cocktailglas. Kan serveras med en bit citronskal om så önskas.

h3. David A. Embury från The Fine Art of Mixing Drinks

* 4 cl konjak
* 1 cl citronjuice
* 1/2 cl Cointreau

Skaka ordentligt med mycket is och sila upp i ett kylt cocktailglas. Kan dekoreras med en citrontwist om så önskas.