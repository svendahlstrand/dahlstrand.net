---
layout: post
title: Lars och inkorgen
---

![](/images/lars.jpg)

Illustration: [Sanna Lund][1]

Det här är Lars. Lars älskar brev. Han tycker om att öppna brev, läsa brev och skicka brev.

Lars har en inkorg där alla brev hamnar. Var femte minut tittar han i inkorgen. Kanske har han fått något nytt?

Bland all reklam och prenumerationer hittar han då och då något av vikt.

När han läst allt ordentligt samlar han ihop alla brev och lägger dem i inkorgen igen. Lars inkorg är sprängfull.

Är du som Lars?

Vissa dagar är jag det och det är dumt. Att ständigt kolla mejlen för att ”det kan ha kommit något viktigt” är både stressande och tidskrävande. Det kan också vara svårt att skilja ut vad som är viktigt.

Det värsta är när jag öppnar e-postprogrammet, läser mejlen och sedan låter dem ligga kvar obehandlade i inkorgen. Det är ett ganska konstigt beteende. Jag går aldrig ut med ”riktiga” brev till brevlådan igen när jag läst dem.

För att få kontroll över min inkorg har jag satt upp några enkla regler:

* Stäng av notifikationer (ljud och meddelanden).
* Öppna inkorgen max tre gånger om dagen.
* Avregistrera nyhetsbrev.
* Släng skräp.
* Behövs en åtgärd? Om den tar mindre än fem minuter: åtgärda, svara och arkivera sedan mejltet.
* Tar det längre tid än fem minuter? Lägg till på att göra-listan och arkivera sedan mejlet.
* Behövs ingen åtgärd? Arkivera.
* Sträva efter en tom inkorg.

Med dessa regler blir jag mindre som Lars. Jag får kontroll över inkorgen och mer tid över till annat. Hur hanterar du din e-post?

[1]: http://sannalund.se
