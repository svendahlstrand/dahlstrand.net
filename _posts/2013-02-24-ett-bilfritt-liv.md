---
layout: post
title: Ett bilfritt liv
en: /a-car-free-life/
language: sv
---

Vissa dagar är det besvärligt att inte ha en bil. Till exempel när vi köpt något stort och tungt som ska fraktas hem eller när jag och Sanna vill ta en tur upp till sommarstugan. Då är det lätt att tänka: vore det inte enklare att skaffa bil?

Men en bil:

* kostar pengar (inköp, bensin, försäkring, skatt, service, värdeminskning)
* måste stå någonstans (parkeringsavgift)
* behöver tas om hand (service, tvätta, besiktiga, byta vinter- och sommardäck)

När jag tänker på allt detta, och vad det kostar i tid och pengar, känner jag att vi nog klarar oss fint utan bil ändå.

Det går bra att promenera, cykla och åka kollektivt men visst finns det situationer då bil är ett måste. Det löser vi oftast genom att låna av någon i familjen. Någon gång har vi även hyrt bil under en tid på sommaren eller ett veckoslut. Det kan man unna sig ganska många gånger innan det kommer i närheten av [kostnaden för en egen bil] [1].

Än så länge lever vi ett bilfritt liv och njuter av att röra på oss mer, ha en sak mindre att tänka på och mer pengar över till roliga saker.

[1]: https://www.swedbank.se/privat/privatlan-och-krediter/lana-till-bil/bilens-kostnader/index.htm
